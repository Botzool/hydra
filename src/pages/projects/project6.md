---
title: project6
name: Výzkum vysychavých biotopů polních rozlivů a jejich bioty
image: >-
  /images/project_project6.jpg
---

Polní rozlivy jsou specifické biotopy efemérního charakteru, vznikající na zemědělských plochách
obvykle v závislosti na srážkách. Roční období výskytu, délka trvání, rozloha nebo celkový charakter
polních rozlivů jsou přitom často nepředvídatelné. Na toto prostředí jsou vázána zajímavá
společenstva organismů, od mokřadních rostlin přes vodní bezobratlé a obojživelníky až po ptáky.
Vlajkovými organismy těchto biotopů jsou vodní bezobratlí, zejména velcí lupenonozí korýši
(žábronožky, listonozi, škeblovky), v polních rozlivech se lze však setkat i s celou řadou dalších
zajímavých skupin (např. perloočky, lasturnatky, vodní brouci, ploštice, vážky, dvoukřídlí, vč.
pakomárů ad.). O taxonomickém složení, ekologii, o životních strategiích umožňujících přežívání v
tomto efemérním prostředí či o tom, jaké ekologické faktory ovlivňují složení a početnost
společenstev vodních bezobratlých v polních mokřadech však víme jen velmi málo. Navíc jsou tyto
biotopy hostící i četné ohrožené a vzácné druhy již od své podstaty velmi zranitelné a jejich ochrana v
zemědělské krajině jen velmi těžko uchopitelná.

Od roku 2014 jsme se začali těmto ohroženým biotopům a jejich pozoruhodným obyvatelům
systematicky věnovat. Ve spolupráci s Českou společností ornitologickou či Botanickým ústavem AV
ČR jsme začali mapovat polní rozlivy po celé jižní Moravě. Náš výzkum se zaměřuje na popis
společenstev vodních bezobratlých těchto biotopů a důležitých ekologických faktorů, které ovlivňují
jejich složení, kategorizaci typů polních rozlivů na základě významných společenstev organismů,
biologii a ekologii významných druhů vodních bezobratlých, případně mokřadních ptáků, ale i na
sledování různých typu ohrožení a možné cesty efektivní ochrany a managementu polních mokřadů.

**Grantové projekty**

comming soon...

**Lidé zapojení do projektů**

Jan Sychra, Alžbeta Devánová

<div class="project-publication">

**Vybrané publikace**

Reiter A., Merta L. &amp; Sychra J. (2014): Nové nálezy velkých lupenonožců (Crustacea: Anostraca,
Notostraca, Spinicaudata) na Znojemsku. Thayensia (Znojmo) 11: 89–106.

Merta L., Zavadil V. &amp; Sychra J. (2016): Atlas rozšíření velkých lupenonožců České republiky.
Agentura ochrany přírody a krajiny ČR. 111 pp.

Sychra J., Čamlík G., Merta L., Zavadil V. &amp; Devánová A. (2017): Temporal field wetlands as
biodiversity hot spots in agricultural landscape in the Czech Republic. 10 Symposium for
European Freshwater Sciences 2017.Olomouc. Abstract Book: 106.

Němec R. &amp; Sychra J. (2017): Polní mokřady. Pp. 281–291. In Čížková H., Vlasáková L. &amp; Květ J.
(eds.): Mokřady. Ekologie, ochrana a udržitelné využívání. Episteme. Natura. Jihočeská univerzita
v Českých Budějovicích. 630 pp.

</div>

<div class="project-theses">

**Obhájené bakalářské a diplomové práce**

Alžběta Devánová 2017: Biologie a ekologie velkých lupenonožců v polních rozlivech. BP

Dorota Gvozdjáková 2017: Planktonní společenstva korýšů v periodických vodách. BP

</div>
