---
title: project4
name: Silva Gabreta Monitoring – Přeshraniční monitoring biodiversity a vodního režimu
image: >-
  /images/project_project4.jpg
---
V rámci Programu přeshraniční spolupráce České republiky a Bavorska se podílíme na projektu [Silva
Gabreta Monitoring](http://www.silvagabreta.eu/index.html.cs) zaměřeném na Národní parky Šumava a Bavorský les, které byly oceněny
certifikátem ["Transboundary Parks"](https://www.europarc.org/bavarian-forest-sumava-national-parks/?utm_source=ep&utm_medium=search&utm_campaign=linktrack&utm_content=results). Cílem projektu je vytvoření funkční infrastruktury přeshraniční
monitorovací sítě a historicky první společné provedení a vyhodnocení monitoringu biodiversity lesů,
rašelinišť a vod v obou národních parcích za využití společných moderních metod. Získaná data budou
významným podkladem pro další kroky směřující ke sbližování ochranářského managementu ve
společně sdíleném prostoru česko-bavorské Šumavy. Nové poznatky budou zároveň využity pro
zodpovědnou zprávu tohoto území a cestovní ruch, neboť jak aktuální výzkumy ukazují, pro
návštěvníky území je stále větší atrakcí divoká příroda v jádrové oblasti obou národních parků, na něž
je tento projekt zaměřen prioritně. Projekt rovněž přinese řadu predikcí pro optimalizaci managementu
přeshraničního regionu v době klimatické změny, jejíž důsledky již nyní zažíváme.



**Grantový projekt**

Silva Gabreta Monitoring – Realisierung eines grenzübergreifenden Monitorings von Biodiversität
und Wasserhaushalt Silva Gabreta Monitoring – Realizace přeshraničního monitoringu biodiversity a
vodního režimu. Program přeshraniční spolupráce ČR a Svobodný stát Bavorsko Cíl EÚS 2014–2020.



**Lidé zapojení do projektů**

Jindřiška Bojková, Vanda Šorfová, Jan Sychra, Vít Syrovátka, Jana Petruželová a Eva Hanáková
![Lidé zapojení do projektů](/images/project_project4_01.jpg "Lidé zapojení do projektů")



**Vybrané publikace**

Růžičková S., Schenková J., Weissová V. &amp; Helešic J. 2014. Environmental impact of heated mining waters on
clitellate (Annelida: Clitellata) assemblages. Biologia, 69/9: 1179–1189.


Polášková V., Schenková J., Bartošová M., Rádková V. &amp; Horsák M. 2017. Post-mining calcareous seepages as
surrogate habitats for aquatic macroinvertebrate biota of vanishing calcareous spring fens. Ecological
Engineering, 109: 119–132.


Žáková, S., Weissová V., Uher B. &amp; Helešic J. 2017. Macroinvertebrate herbivores and epilithon algae
community of a stream affected by mineralized heated mining water inflow. Annales de Limnologie -
International Journal of Limnology, 53: 189–201.



**Témata, kterými se na území NP Šumava a NP Bavorský les zabýváme:**

####1. Dlouhodobý monitoring zotavování šumavských jezer z acidifikace####

Ve spolupráci s [Biologickým centrem Akademie věd](https://www.hbu.cas.cz/) a [Jihočeskou univerzitou v Českých Budějovicích](https://www.jcu.cz/) se zabýváme sledováním vývoje prostředí a bentických a planktonních společenstev
osmi jezer, která jsou v různém stupni zotavení z acidifikace. Dosud byla vyhodnocena data z období
1999–2010 a studie dále pokračuje.
![Černé jezero](/images/project_project4_02.jpg "Černé jezero")



**Publikace**

Soldán T., Bojková J., Vrba J., Bitušík P., Chvojka P.,
Papáček M., Peltanová J., Sychra J. &amp; Tátosová J. 2012.
Aquatic insects of the Bohemian Forest glacial lakes:
Diversity, long-term changes, and influence of
acidification. Silva Gabreta, 18: 123–283. PDF


Vrba J., Bojková J., Chvojka P., Fott J., Kopáček J., Macek
M., Nedbalová L., Papáček M., Rádková V., Sacherová V.,
Soldán T. &amp; Šorf M. 2016. Constraints on the biological
recovery of the Bohemian Forest lakes from acid stress.
Freshwater Biology, 61: 376–395.



####2. Monitoring vývoje revitalizovaných potoků ve Vltavském luhu####

Ve spolupráci se [Správou NP Šumava](http://www.npsumava.cz/cz/1005/sekce/o-organizaci/) a [Přírodovědeckou fakultou Jihočeské univerzity v Českých
Budějovicích](https://kbe.prf.jcu.cz/) sledujeme kolonizaci a vývoj bentických společenstev ve třech potocích (Hučina,
Jedlový a Žlebský potok), jejichž regulovaná koryta byla revitalizována (částečným) zasypáním a
vybudováním nových koryt v původní trase. Zajímá nás nejen sukcese společenstev, ale také
dynamika vývoje mesohabitatů v nových korytech a kontrast společenstev vůči regulovaným, ale do
značné míry renaturalizovaným, korytům a okolním biotopům tekoucích vod. Monitoring probíhá od
roku 2014 až do roku 2018.
![Jezírko na Blatenské slati](/images/project_project4_03.jpg "Jezírko na Blatenské slati")

**Publikace**

Bojková J., Čížková H., Kučerová A., Rádková V.,
Soldán T., Svidenský T. &amp; Vrba J. 2015. Monitoring of
the restored streams in the Vltavský Luh, Šumava
National Park. Silva Gabreta, 21: 73–79. PDF


Bojkova J., Rádková V. &amp; Soldan T. 2015.
Znovuzrození říčky Hučiny. Jeden z probíhajících
revitalizačních projektů. Šumava, 4/15: 12–13. PFD


Bojková J., Bufková I., Rádková V., Soldán T. &amp; Vrba
J. 2017. Jak se žije v revitalizovaných potocích na
Šumavě. Živa, 2: 75–76. PFD


**Obhájené bakalářské a diplomové práce**

de Donnová S. 2018. Krátkodobá kolonizace revitalizovaných potoků makrozoobentosem: případová
studie z Vltavského luhu (NP Šumava). Bakalářská práce. PDF
Paterová S. 2018. Vývoj společenstev makrozoobentosu v revitalizovaném úseku říčky Hučiny (NP
Šumava). Diplomová práce. PDF
Paterová S. 2016. Revitalizace malých vodních toků v České republice. Bakalářská práce. PDF



####3. Monitoring diversity bezobratlých rašelinišť a horských povodí####

Základní monitoring vodního hmyzu a zooplanktonu ve vztahu k podmínkám prostředí se zaměřuje na
porovnání přirozených, narušených a revitalizovaných rašelinišť na Šumavě a výzkum biodiversity
vrchovištní jezírek a aluviálních tůní s důrazem na vzácné, ohrožené a specializované druhy, které

vyžadují ochranu. Podrobný výzkum dvou horských povodí v jádrové oblasti Šumavy, horní část
Große Ohe a Vydry, se věnuje problematice vlivu acidifikace a vlastností povodí (především ve
vztahu ke struktuře lesních porostů) na biodiversitu
makrozoobentosu.
![revitalizovaná Hučina](/images/project_project4_04.jpg "revitalizovaná Hučina")
![Roklanský potok](/images/project_project4_05.jpg "Roklanský potok")



**Publikace**

Bojková J., Seifert L., Petruželová J., Šorfová V.,
Syrovátka V., Sroka P. &amp; Polášková V. 2018. Species
richness and composition of macroinvertebrate
assemblages in the Bavarian Forest National Park:
Preliminary results of the stream monitoring. Silva
Gabreta, 24: 171–211. PDF
